<html>
 <head>
  <meta http-equiv="Content-Type" content="text/html; charset=utf-8">
  <title>Михайло Стельмах</title>
  <link rel="canonical" href="https://getbootstrap.com/docs/5.0/examples/blog/">
  <link href="stelmakh.css" rel="stylesheet">
<link href="bootstrap.min.css" rel="stylesheet">
  <link rel="shortcut icon" href="3.jpg" type="image/png"> 
</head>
 <body>
        <header class="site-header rid">
            <nav class="container">
              <img src="2.png" class="logo mt-2">
              <a class="" href="#">Біографія</a>
              <a class="" href="#">Творчість</a>
              <a class="" href="#">Відгуки</a>
              <a class="" href="#">...</a>
            </nav>
          </header>
  <main>
      <div class="m-5">
    <h2 id="gusi-lebed-letyat-anal-z-tvoru-pasport"><strong>«Гуси-лебеді летять» аналіз твору (паспорт)</strong></h2><p><strong>Автор: </strong>Михайло Стельмах</p><p><strong>Рік написання:</strong> 1963</p><p><strong>Жанр</strong>: автобіографічна повість</p><p><strong style="line-height: 1.5em;">Тема «Гуси-лебеді летять»:</strong><span style="line-height: 1.5em;"> зображення життєвої долі українського села першої половини ХХ століття, епізодів з власного дитинства М. Стельмаха, коли він був дев’яти-десятирічним хлопчиком.</span></p><p><strong>Ідея «Гуси-лебеді летять»:</strong> автор закликає не бути «холоднооким», уміти бачити красу, любити рідну землю, що «така свіжа, така м’яка, мов колиска», «щоб люди мали людяність у серці, хліб на столі і не журились».</p><h4 id="gero-tvoru-gusi-lebed-letyat"><strong>Герої твору «Гуси-лебеді летять»</strong></h4><ul><li>Михайлик, його мати та батько, дід і баба,</li><li>попова наймичка Мар’яна,</li><li>дівчина Люба,</li><li>кобзар Левко,</li><li>майстер на всі руки дід Дем’ян,</li><li>дядько Себастіян — це полюс добра.</li></ul><p>А полюс зла — улізливий кар’єрист Юхрим Бабенко, «скупий рицар» дядько Володимир, дядько Сергій з його «темною душею»…</p><blockquote class="check"><p>Гуси-лебеді символізують плин життя, щасливе дитинство, чистоту, відродження.</p></blockquote><h3 id="osoblivost-tvoru-gusi-lebed-letyat"><strong>Особливості твору «Гуси-лебеді летять»</strong></h3><p>• розповідь від першої особи;<br /> • автобіографічність;<br /> • символічний образ гусей-лебедів;<br /> • зв’язок з народознавством;<br /> • наявність ліричних відступів (розмірковування хлопчика над власними вчинками, поведінкою інших людей, сприйняття ним оточуючого світу; розповідь про минуле життя інших героїв).</p><h4 id="pro-scho-tv-r-gusi-lebed-letyat"><strong>Про що твір «Гуси-лебеді летять»?</strong></h4><p>Тільки-тільки відлютувала громадянська війна. Через село хвилями прокочувалися червоні козаки, гетьманці, січові стрільці, петлюрівці, пройшло, відступаючи військо Пілсудського. У лісах іще блукають ті, кого голова комнезаму дядько Себастіян називає бандитами. З Херсонщини прибивається виснажена жінка з дитиною,— там голод. Про голод у південних селах говорять дядьки в своїх стихійних «політбесідах», згадуючи і про підступну «багряницю», Антанту, розруху. «Рощот панам» вони вже дали — поміщицькі маєтки, економії розгромлено, ще «коли настала революція». Незаможники тепер ведуть суперечки про землю, їм якраз нарізають ділянки з колишнього панського поля.<br /> Цікаво коментує розвиток подій церковний староста, який до нової влади ставиться недовірливо, причому деякі його критичні репліки влучають у ціль досить точно: «…колись усі були люди, а тепер стали — куркулі, середняки і злидні»; «…що було моїм, то було моїм, а тепер ніхто не добере, де моє, де твоє, а де наше».</p><h4 id="gusi-lebed-letyat-stor-ya-stvorennya"><strong>«Гуси-лебеді летять…» історія створення</strong></h4><p>У 1963 році Михайло Панасович Стельмах написав повість про власне дитинство — «Гуси-лебеді летять», де показує людей і обставини так, як він їх побачив, запам’ятав, зрозумів. <span style="line-height: 1.5em;">Повість</span><span style="line-height: 1.5em;"> </span><span style="line-height: 1.5em;">«Гуси-лебеді летять»</span><span style="line-height: 1.5em;"> </span>присвятив своїм батькам — «з любов’ю і зажурою».</span></p><p><span style="line-height: 1.5em;">У творі М. Стельмах показав лад сільського життя з його естетикою, педагогікою й етикою не в якомусь законсервованому стані, а в складній історичній динаміці — під колючими вітрами часу (1921–1922 роки).</span></p>
</div>
  </main>
 </body>
</html>